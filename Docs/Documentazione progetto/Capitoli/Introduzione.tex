L'approccio seguito per la stesura del modello dinamico del veicolo autobilanciato ha da subito preso una via meno \textit{tradizionale} rispetto al classico metodo risolutivo: abbiamo infatti preferito, dato il nostro \textit{background} informatico, approcciare il problema direttamente in ambiente Matlab, sfruttando sin da subito le potenzialità di calcolo offerte dal software di \textit{Mathworks}.

Nello specifico, per la parte di stesura e definizione della dinamica, abbiamo inzialmente seguito una via risolutiva duale, portando avanti sia un'analisi letterale, sfruttando le potenzialità del \textbf{calcolo simbolico} messe a disposizione delle funzionalità di \textbf{live scripting}, sia uno studio numerico (considerando quindi le varie grandezze fisiche con i valori definiti delle specifiche di progetto).

In linea di massima lo sviluppo del progetto ha seguito un andamento a step graduali, cadenziati da incontri settimanali in cui poter confrontare e consolidare lo \textit{stato di avanzamento dei lavori}: nello specifico, il lavoro ha seguito uno sviluppo in questa direzione step by step, rappresentabile in linea di massima da queste \textit{pietre miliari}:
\begin{itemize}
	\item \textbf{Dinamica di ogni singolo corpo rigido}: abbiamo impostato il problema della dinamica andando a considerare il veicolo auto bilanciato come un insieme di corpi rigidi di cui poterne studiare la dinamica in maniera separata;
	\item \textbf{Dinamica completa del VAB}: siamo andati poi a considerare il sistema nella sua completezza, unendo i contributi dei corpi rigidi considerati in prima battuta singolarmente.
	Questo ci ha permesso di ottenere le equazioni del moto, in forma non lineare, le quali hanno permesso una completa descrizione del sistema che abbiamo modelizzato;
	\item \textbf{Linearizzazione}: siamo poi andati a linearizzare queste equazioni dinamiche (appunto non lineari) nell'intorno dell'equilibrio;
	\item \textbf{Definizione del controllo}: tramite la tecnica di \textit{pole placement}, siamo andati a definire il controllore più adatto per questo sistema;
	\item \textbf{Modellizzazione del motore}: introduzione del modello del motore sulla base delle caratteristiche reali contenute nella specifica di progetto;
	\item \textbf{Discretizzazione}: passaggio a tempo discreto per i segnali derivanti dal mondo analogico, ovvero per tutto ciò che concerne la parte di sensoristica;
	\item \textbf{Non idealità}: siamo andati a modellizzare anche la presenza di disturbi, di natura stocastica e legati alla quantizzazione;
	\item \textbf{Trasformazioni di blocchi in \textit{interpreted function}}: conversione delle funzionalità di controllo del motore e filtraggio dei segnali provenienti dai sensori in blocchi di codice \textit{Matlab} per favorirne poi la successiva conversione ed implementazione a bordo del controllore;
\end{itemize}